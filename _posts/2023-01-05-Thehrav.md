---
layout: post
title:  "ठहराव"
author: Reluctant Writer
categories: [ Poem, Romance,Love, Life, Lust, Hindi Poetry]
image: assets/images/PostImage/Thehrav/Thehrav.png
beforetoc: "&nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp &nbsp Art by Author" 
toc: true
#description: abcd
featured: false
---
वो पानी की बहती तेज़ धारा, <br>
के रफ़्तार से बड़ी हो रही थी। <br> 

अपनी मासुमियत को छोड़, <br>
सादगी का श्रृंगार करते हुए <br>
वो परिपक़्वता की ओर बढ़ रही थी। <br>

सादगी का सरल लिबास <br>
तन पे लपेटे हुए <br>
वो बेदाग, बेफिक्र, <br>
ज़िंदगी को जी रही थी। <br>
एक अधूरे आकार से <br>
वो पूरी चाँद हो रही थी। <br>

तभी कुछ काले आवारा बादल <br>
आँख मिचोली खेलते हुए आये, <br>
और उनकी नज़र <br>
उस चाँद पर पड़ी। <br>

उसके मन को छोड़, <br>
कोमल काया से आकर्षित, <br>
वासना के तीक्ष्ण बाण से, <br>
सफ़ेद लिबास में लिपटे हुए <br>
चाँद को न देखकर, <br>
बस उसके नग्न शरीर को देखा। <br>

और जब हवस की <br> 
लालसा न पूरी हुई, <br>
तो उस बेदाग दामन को <br>
सदा के लिए इक दाग दे गया। <br>

अपने सफ़ेद चरित्र के दामन में <br>
काले दाग को अपनाते हुए, <br>
वो अंदर से खोखली हो रही थी। <br>
वो चाँद फिर से <br>
अधूरी हो रही थी। <br>

काले लिबास से अपने <br>
तन को ढकती हुई <br>
और सफ़ेद मन के साथ, <br>
सबको छोड़ वो कहीं <br>
दूर निकल पड़ी। <br>

<hr style="border-top: 2px dashed grey;width:25%;text-align:left;margin-left:0"> 

कुछ दूर चलने पे <br>
एकाएक एक अजनबी मिला। <br>

अजनबी ने दाग-रहित <br>
लिबास में लिपटे हुए <br>
तन के भीतर, <br>
छिपे हुए सफ़ेद — बेदाग <br>
मन को देखा। <br>

एक रात खिड़की के पास वो बैठ, <br>
दूर चाँद को निहार रही थी। <br>
चाँद के उस दाग को देख, <br>
अपने क्रोध की ज्वाला में जलते हुए, <br>
मानो जैसे पतझड़ में <br>
एक साख की तरह काँप रही थी। <br>

वहीँ पास मूक बैठ <br>
वो अजनबी सब देख रहा था, <br>
उसके मन की शोर-भरी सन्नाटों <br>
को पढ़ रहा था। <br>

पहर, दो-पहर बीतने के बाद, <br>
उस निस्तब्ध्द को इक निश्छल <br>
स्पर्श का आभास हुआ। <br>

छिछले नदी जैसा उसका तड़फड़ाता मन, <br>
समुद्र के वेग भरी <br>
लहरों से चोट खाता ह्रदय, <br>
अचानक मौन सा हो गया। <br>

अजनबी के पावन प्रेम ने <br>
उसके ठिठुरते विश्वास को <br>
सर्द धुप की चादर में लपेटा, <br>
और एक सूखे वृक्ष जैसे मन में, <br>
मानो बसंत लौट आया। <br>

वो एक स्पर्श, <br>
मानो जैसे गंगा का पानी <br>
किनारे को छू गया, <br>
वो नाहक नापाक को <br>
पाक कर गया। <br>

घने मेघों की बेड़ियों से बंधी, <br>
आज असीमित आकाश में <br>
उड़ने को आजाद हो गई, <br>
वो चाँद आज बेदाग हो गई। <br>

चित में उठते अनंत सवाल, <br>
जवाब सा बन गया। <br>
असंख्य तूफ़ान के बाद <br>
उसके मन की लहरों में , <br>
एक ठहराव सा आ गया।