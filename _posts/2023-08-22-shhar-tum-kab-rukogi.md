---
layout: post
title:  "शहर, तुम कब रुकोगी ?"
author: Reluctant Writer
categories: [ Poem, Hindi Poetry, City Living, Adulthood ]
image: assets/images/PostImage/Shhar-tum-kab-rukogi/Shhar-tum-kab-rukogi.jpg
imageCaption: "Image Source: Google"
---

शहर, बहुत तेज़ चलती है <br>
तुम्हारे यहाँ सभी चीज़ें। <br>
मैं थक सा गया हूँ , <br>
इस दौड़ में दौड़ते दौड़ते।

गाड़ियों का शोर गुल <br>
लाल, पिली, नीली, हरी,  <br>
टीम-टीमाती बत्तियाँ  <br>
और एक दूसरे को पीछे छोड़  <br>
आगे निकलने की ज़िद।

रोज़ वही घर से दफ्तर, <br>
दफ्तर से घर<br>
परिवार संग दो पल  <br>
के लिए भी ज़द्दो-जहत  <br>
और सवेरा होते ही <br>
वही लक्ष्यहीन दौड़ पे निकल जाना।

हांफने सा लगा हूँ मैं <br>
एक पल को ठहरो शहर। <br>
एक चैन की आह भरने दो, <br>
स्वांस को इक्ठ्ठा कर   <br>
उसे महसूस करने दो।

नकली मुस्कान लिए खिलखिलाते चेहरे <br>
मधु-प्याले से अपने दुःख को  छिपाते  <br>
कहते हैं "सब ठीक है"। <br>
कब तक ये मुखौटे पहनू मैं ?

मैं निस्तब्ध हूँ  <br>
तुम्हारे इस दिशाहीन रफ़्तार को देख कर। <br>
इतना तीव्र भागना जरुरी है क्या  ? 

शहर, तुम्हारी आधुनिकता की आदत  <br>
मुझे कपकपा सी देती है, <br>
जब सधारणपन का सोचता हूँ। 

लगता है नहीं कर पाऊंगा  <br>
किसी के ख़त का  इंतज़ार। <br>
धैर्य ? धैर्य क्या होता है ? <br>
मुझे पता ही नहीं अब।<br>
सबकुछ पलक झपकते ही होता है यहाँ।

शहर, तुम्हारे यहाँ गिरने पे  <br>
मरहम नहीं लगाते,   <br>
वरन् हस्ते हुए कहते हैं   <br>
"यहाँ यही होता है, आगे बढ़ो"।

इस भागती हुई भीड़ में   <br>
खुद को अकेला सा पा रहा हूँ। <br>
लोग तो अनगिनत हैं यहाँ <br>
लेकिन कोई एक को भी  <br>
अपना नहीं गीन  पा रहा।

शहर,थोड़ा धीरे चलो <br>
मैं थक सा गया हूँ , <br>
कदम लड़खड़ा से रहे हैं। 

तुम्हारे इस मायावी संसार में  <br>
आ तो गया हूँ  मैं, <br>
लेकिन मेरी रूह उस साधारण से <br>
घर में अटकी पड़ी  है।

शहर, तुम्हारी ये आधुनिकता में  <br>
मुझे प्राचीनता चाहिए। <br>
इस कृत्रिम लाल, पीली बत्तियों  <br>
की  टिमटिमाहट नहीं, वरन् वो 

सूर्योद की लालिमा, <rw-custom-highlight-text> <br>
नीले रंग में ढलती हुई शाम, <br>
नभ में उड़ते आज़ाद पंक्षी,</rw-custom-highlight-text> <br> 
रात के कालेपन में  <br>
पिली रोशनी से जगमगता वो दिया।

आकाश-गंगा के असंख्य   <br>
टिमटिमाते रंग-बिरंगे तारे, <br>
मंगल का लाल रंग,   <br>
चाँद की स्वेत शीतलता।

रातरानी की भीनी-भीनी महक  से  <br>
बंधती हुई समां, <rw-custom-highlight-text><br>
और शीतल छाया की चादरों  <br>
में लिपटा हुआ मैं। </rw-custom-highlight-text>

एक ठंडी हवा का  <br>
मुझे छूते हुए गुज़र जाना, <br>
और मेरे सभी जख़्म पर  <br>
कोमल पंखों से मरहम लगा जाना।

रात की गहरी सन्नाटों  में  <br>
मेरे स्वांसो का मुझसे ये  कहना, <br>
की ठहरो, एक पल को रुको, <br>
अनुभूत करो ये ख़ामोशी, <rw-custom-highlight-text><br>
जो है, वो अभी, यही है। </rw-custom-highlight-text>

शहर, तुम्हारे इस असीमित आसमान  में  <br>
मुझे लक्ष्यहीन बादल  <br>
की तरह नहीं भागना, <br>
वरन् उस चाँद की गति से  <br>
धीमे-धीमे चलना है।

शहर, तुम कब रुकोगी ?