---
layout: post
title:  "मंज़िलें अभी और भी हैं"
author: Reluctant Writer
categories: [ Life, Apologue, Journey, Hindi Poetry]
image: assets/images/PostImage/Manjeelen-abhi-aur-bhi-hain/Manjeelen-abhi-aur-bhi-hain.jpg
imageCaption: "Miles to go before I sleep! [Image by author]"
---
मंज़िलें अभी और भी हैं, <br>
चलना अभी दूर तक और भी है। <br>
आज हार ही हार है, <br>
तो क्या हुआ ? <br>
कल जीत भी तो है।

अभी कुछ भी नहीं है,<br>
तो क्या हुआ ? <br>
कल सब कुछ होगा,<br>
ये आस अभी और भी है।

हार गए पहले ही दौड़ में, <br>
तो क्या हुआ ? <br>
उठना तो तुम्हें खुद ही है,  <br>
और शुरुआत तो यहाँ से भी है

क्यूंकि <br>
मंज़िलें अभी और भी हैं <br>
चलना अभी दूर तक और भी है।

जो चाह थी तुम्हारी <br>
वो तुम्हें नहीं मिली, <br>
पर जो कुछ भी मिला <br>
वो किसी स्वपन देखी चाह <br>
से कम भी नहीं।

आज तुम अस्तित्वहीन हो, <br>
हारे हुए हो, <br>
निराश हो और <br>
असफल भी हो, <br>
पर तुम निर्लक्ष्य नहीं हो।

तो अब चलो, बस चलो <br>
अपने अपार असफलताओं के साथ <br>
लेकर स्वयंम को स्वयंम  के साथ। <br>

क्या हुआ अगर <br>
यह, वह रास्ता नहीं ? <br>
भावी चौराहें तो वही हैं <br>
तो बस चलो,अब चल दो

क्यूंकि <br>
मंज़िलें अभी और भी हैं <br>
चलना अभी दूर तक और भी है।